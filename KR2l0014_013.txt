# -*- mode: mandoku-view; -*-
#+TITLE: 欽定國子監志
#+DATE: 2015-08-24 22:48:24.844563
#+PROPERTY: ID KR2l0014
#+PROPERTY: BASEEDITION WYG    
#+PROPERTY: JUAN 卷十三
<pb:KR2l0014_WYG_013-1a>¶
欽定四庫全書¶
欽定國子監志卷十三¶
　禮¶
　　　(臣/)等謹案司馬遷言適魯觀¶
　　廟堂車服禮器諸生以時習禮低佪留之不能去¶
　　　云葢宗廟百官之美富萬世言禮者折衷焉我¶
　　國家典制崇隆¶
　臨雍親祀而外官師有事於廟中其禮有五曰釋奠¶
<pb:KR2l0014_WYG_013-1b>¶
　　　曰釋菜曰釋褐曰告功曰告祭記云禮時為大¶
　　　稱次之宜次之五者之禮亦各從其時也至於¶
　　　祭器祭品所以交於神明致其蠲潔惟稱與宜¶
　　　爾矣稽古釋奠有始立學之奠有四時常奠而¶
　　　上丁行禮在仲春之月漢以來祠¶
　　孔子於曲阜而釋奠辟雍自魏始晉則四時皆祭¶
　　　北齊用春秋二仲隋復改用上丁增為四仲至¶
　　　唐始定為二仲宋明因之釋菜禮簡於釋奠無¶
<pb:KR2l0014_WYG_013-2a>¶
　　　牲幣樂奏古人用之有三春合舞也始立學也¶
　　　始入學也北齊始以朔日行禮宋太宗制朔望¶
　　　行香禮其後或於四孟或於元日明始定月朔¶
　　　釋菜望日行香之儀釋褐禮始於唐開元間鄉¶
　　　貢進士以初冬就國子監謁¶
　　先師宋改用仲冬明制定期放榜後五日至於告¶
　　　功之典葢魯頌所謂在泮獻功者歟而陟降在¶
　　　庭有舉必告之儀自明以前無聞焉我¶
<pb:KR2l0014_WYG_013-2b>¶
列聖右文憲章作述禮儀明備所謂道隆則從而隆固¶
　　　千載一時也若夫¶
豐功偉烈之垂拓地犂庭之績顯融懿爍邁古超前而¶
　　　凡鼎彛籩豆之嘉粢盛牲醴之薦莫不彬彬焉¶
　　　秩秩焉事有宜適物有節文猗歟盛哉謹輯釋¶
　　　奠釋菜釋褐告功吿祭各一卷祭器三卷祭品¶
　　　一卷繪圖著説為禮志其元明舊制可考者並¶
　　　附卷末無則闕之云¶
<pb:KR2l0014_WYG_013-3a>¶
　　禮一¶
　　釋奠¶
　　國朝崇徳元年¶
太宗文皇帝遣官致奠¶
　　先師五年定釋奠之禮¶
　　(盛謹案是時創業以開我/  京首崇祀事所)¶
　　(朝隆儒重道之模為萬世勸學興賢之法謹恭載/  篇首)¶
　　　順治二年定春秋丁祭¶
<pb:KR2l0014_WYG_013-3b>¶
遣大學士一人行禮翰林官二員分獻國子監監丞博¶
　　　士分獻兩廡祭酒祀¶
　　啟聖公于後殿均以先賢先儒配享從祀遇有他¶
　　　事改次丁或下丁日¶
　　(先謹案定制釋奠序在厯代帝王之次/  師孔子為中祀)¶
(遣官事宜初由禮部題請後歸太常寺遇有他事如乾/      隆十二年仲秋上丁值)¶
(太宗文皇帝忌辰改用次丁是也/)¶
　　　順治四年定致祭¶
<pb:KR2l0014_WYG_013-4a>¶
　　先師孔子遣滿官贊禮祝詞兼用滿文¶
　　　康熙二十三年祭酒王士禎等請定¶
　　先師祀典樂舞籩豆酌用成化𢎞治年間儀制¶
詔從之¶
　　　康熙二十五年令春秋釋奠武官二品以上並¶
　　　入陪祭¶
　　　康熙二十六年令春秋釋奠國子監用籩十豆¶
　　　十舞用六佾¶
<pb:KR2l0014_WYG_013-4b>¶
　　　雍正十一年增釋奠上香儀¶
　　　乾隆元年令祭¶
　　文廟前一日陳設飭太常寺如羣廟儀治之祭畢¶
　　　交國子監分胙¶
　　　(謹案釋奠祭品向由太常寺移交國子監官前/期一日陳設至是禮部以不與羣廟之例畫一)¶
　　　(議交太常寺/官陳設如儀)¶
　　　乾隆十一年增¶
　　崇聖祠配位分獻官二員其陳設四案增帛二爵¶
<pb:KR2l0014_WYG_013-5a>¶
　　　六¶
　　　(謹案向例配位奠獻俱承祭官行禮孔氏孟氏/二位前無帛止獻爵至是更定)¶
　　　乾隆十八年禮部奏言兩廡位次皆東西向先¶
　　　賢先儒南北分列向於中間空處設案分獻官¶
　　　各一人奠獻於禮未協應請兩廡各用分獻官¶
　　　二人増香帛一案就位行禮以嚴昭格至十二¶
　　　哲兩廡向皆於各位前豫奠一爵其分獻官行¶
　　　三獻禮則統奠三爵于香案以太常寺執事人¶
<pb:KR2l0014_WYG_013-5b>¶
　　　不充數故也嗣後丁祭十二哲兩廡三獻請均¶
　　　令肄業諸生奉爵令東西分獻翰林官各奠三¶
　　　爵兩廡分獻國子監官各統奠三爵¶
　詔從之¶
　　　又㑹典館奏言兩序兩廡以國子生執事而殿¶
　　　内正位配位及¶
　　崇聖祠殿廡仍用樂舞生揆諸典禮實有未協請¶
　　　嗣後¶
<pb:KR2l0014_WYG_013-6a>¶
　遣官釋奠司香司帛司爵¶
　　大成殿正位配位用國子官兩哲兩廡暨¶
　　崇聖祠殿廡均以國子生充賜福胙受福胙各用¶
　　　國子生二人¶
　詔從之¶
　　　釋奠儀注¶
　　　正祭日五鼓各赴廟齊集分獻陪祀各官由鴻¶
　　　臚寺官引至兩旁門排班立承祭官由左旁門¶
<pb:KR2l0014_WYG_013-6b>¶
　　　入於階下行禮太常寺賛引官對引官導承祭¶
　　　官至盥洗處賛引官賛盥洗承祭官盥洗畢引¶
　　　至階下立陪祀各官由鴻臚寺官引至行禮處¶
　　　立典儀官唱樂舞生就位執事官各司其事陪¶
　　　祀分獻官各就位(文舞生執/羽籥引進)賛引官賛就位承¶
　　　祭官就拜位立分獻陪祀各官亦隨後立典儀¶
　　　官唱迎神司香官各奉香盤進協律郎唱迎神¶
　　　樂奏昭平之章樂作賛引官賛就上香位司香¶
<pb:KR2l0014_WYG_013-7a>¶
　　　官各就案旁立賛引官導承祭官由東階上進¶
　　　殿左門賛詣¶
　　至聖先師孔子位前承祭官至香案前立賛引官¶
　　　賛跪承祭官跪行一叩禮興(不/賛)司香官跪進香¶
　　　賛引官賛上香承祭官立上柱香三上瓣香畢¶
　　　復一跪一叩興不賛賛引官賛詣復聖顔子位¶
　　　前跪叩上香如正位儀次賛詣宗聖曾子位前¶
　　　次賛詣述聖子思子位前次賛詣亞聖孟子位¶
<pb:KR2l0014_WYG_013-7b>¶
　　　前跪叩上香均如前儀其十二哲分獻官俟承¶
　　　祭官詣亞聖案時引至哲位前跪叩上香如承¶
　　　祭官儀賛引官賛旋位引承祭官分獻官至殿¶
　　　門北面一揖出復位立兩廡分獻官如十二哲¶
　　　分獻官儀齊至各位前上香畢復位立賛跪叩¶
　　　興承祭分獻陪祀各官俱行三跪九叩禮興樂¶
　　　止典儀唱奠帛爵行初獻禮司帛官奉篚司爵¶
　　　官奉爵進協律郎唱初獻樂奏宣平之章樂作¶
<pb:KR2l0014_WYG_013-8a>¶
　　　賛引官賛就奠獻位司帛爵各就案旁立賛引¶
　　　官導承祭官由東階上進殿左門贊詣¶
　　至聖先師孔子位前承祭官至案前立賛引官賛¶
　　　跪承祭官跪行一叩禮興(不/賛)賛引官賛奠帛司¶
　　　帛官奉帛跪進承祭官受帛拱舉立獻畢賛引¶
　　　官賛獻爵司爵官奉爵跪進承祭官受爵拱舉¶
　　　立獻奠于正中行一跪一叩禮興(不/賛)賛引官賛¶
　　　赴讀祝位引承祭官就讀祝位立讀祝官至祝¶
<pb:KR2l0014_WYG_013-8b>¶
　　　案前一跪三叩捧祝版立于案左樂止賛引官¶
　　　賛跪承祭官讀祝官分獻官陪祀官俱跪賛引¶
　　　官賛讀祝讀祝官讀畢捧祝版至正位帛案前¶
　　　跪安帛篚内三叩退樂作賛引官賛跪叩興承¶
　　　祭分獻陪祀官俱行三叩禮興賛引官賛詣復¶
　　　聖顔子位前奠帛獻爵如正位儀次賛詣宗聖¶
　　　曾子位前次賛詣述聖子思子位前次賛詣亞¶
　　　聖孟子位前奠帛獻爵均如前儀其十二哲分¶
<pb:KR2l0014_WYG_013-9a>¶
　　　獻官俟承祭官詣亞聖位時引至哲位前奠帛¶
　　　獻爵如承祭官儀賛引官賛旋位引承祭官分¶
　　　獻官至殿門北面揖出復位立兩廡分獻官如¶
　　　十二哲分獻官儀齊至各位前奠帛獻爵畢復¶
　　　位立樂止典儀唱行亞獻禮司爵官奉爵進協¶
　　　律郎唱亞獻樂奏秩平之章樂作賛引官賛就¶
　　　獻爵位司爵各就案旁立賛引官引承祭官由¶
　　　東階上進殿左門賛詣¶
<pb:KR2l0014_WYG_013-9b>¶
　　至聖先師孔子位前承祭官至案前立賛引官賛¶
　　　跪承祭官跪行一叩禮興(不/賛)賛引官賛獻爵司¶
　　　爵官奉爵跪進承祭官受爵拱舉立獻奠于左¶
　　　一跪一叩興(不/賛)賛引官賛詣復聖顔子位前跪¶
　　　叩獻爵如正位儀次賛詣宗聖曾子位前次賛¶
　　　詣述聖子思子位前次賛詣亞聖孟子位前跪叩¶
　　　獻爵均如前儀其十二哲分獻官俟承祭官詣¶
　　　亞聖位時引至哲位前跪叩獻爵如承祭官儀¶
<pb:KR2l0014_WYG_013-10a>¶
　　　賛引官賛旋位引承祭官分獻官至殿門北面¶
　　　揖出復位立兩廡分獻官如十二哲分獻官儀¶
　　　齊至各位前跪叩獻爵畢復位立樂止典儀唱¶
　　　行終獻禮司爵官奉爵進協律郎唱終獻樂奏¶
　　　叙平之章樂作賛引官賛就獻爵位司爵各就¶
　　　案旁立承祭官及分獻官跪叩獻爵俱如亞獻¶
　　　儀爵奠于右賛引官賛旋位承祭官分獻官各¶
　　　復位立儀如亞獻樂止文舞生行一跪一叩禮¶
<pb:KR2l0014_WYG_013-10b>¶
　　　立執旌節引退于兩旁立典儀唱賜福胙賛引¶
　　　官賛詣受福胙位引承祭官至殿内立捧福胙¶
　　　二員捧至正位案前拱舉至受福胙位右旁跪¶
　　　接福胙二員左旁跪賛引官賛跪承祭官跪賛¶
　　　引官賛飲福酒承祭官受爵拱舉授接福官接¶
　　　福官退賛引官賛受胙承祭官受胙拱舉授接¶
　　　胙官接胙官退賛引官賛叩興承祭官三叩興¶
　　　賛引官賛旋位引承祭官復位立行謝福胙禮¶
<pb:KR2l0014_WYG_013-11a>¶
　　　賛引官賛跪叩興承祭分獻陪祀各官俱行三¶
　　　跪九叩禮興典儀官唱徹饌協律郎唱徹饌樂¶
　　　奏懿平之章樂作徹訖樂止典儀唱送神協律¶
　　　郎唱送神樂奏徳平之章樂作賛引官賛跪叩¶
　　　興承祭分獻陪祀各官俱行三跪九叩禮興樂¶
　　　止典儀官唱捧祝帛饌香㳟送燎位司祝司帛¶
　　　官至各位前一跪三叩捧起祝在前帛次之捧¶
　　　饌香官跪(不/叩)捧起在後俱由殿中門中道出以¶
<pb:KR2l0014_WYG_013-11b>¶
　　　次送至燎位承祭官退至西旁立候祝帛饌香¶
　　　過仍復位立數帛官數帛典儀官唱望燎樂作¶
　　　賛引官賛詣望燎位導承祭官至望燎位祝帛¶
　　　焚半賛引官賛禮畢各退¶
　　　(謹案雍正十年以前釋奠儀注無上香禮餘同/今儀)¶
　　崇聖祠釋奠儀注¶
　　　祭日賛引官對引官引承祭官入後殿左門分¶
　　　獻官隨入至盥洗處賛引官賛盥洗承祭官盥¶
<pb:KR2l0014_WYG_013-12a>¶
　　　洗畢引詣殿階下正中分獻官以次序立於後¶
　　　均北面典儀唱執事官各司其事賛引官賛就¶
　　　位承祭官就位立分獻官隨後立典儀唱迎神¶
　　　司香各奉香盤進賛引官賛就上香位引承祭¶
　　　官升東階由殿左門入賛詣¶
　　肇聖王香案前承祭官至案前立賛引官賛跪叩¶
　　　興承祭官行一跪一叩禮興賛引官賛上香司¶
　　　香跪進香承祭官立上柱香三上瓣香畢復一¶
<pb:KR2l0014_WYG_013-12b>¶
　　　跪一叩興(不/賛)賛引官賛詣¶
　　裕聖王香案前次賛詣¶
　　詒聖王香案前次賛詣¶
　　昌聖王香案前次賛詣¶
　　啓聖王香案前跪叩上香均如前儀畢賛復位引¶
　　　承祭官退至殿左門北面揖出復位四配兩廡¶
　　　分獻官各詣香案前上香如儀皆復位賛引官¶
　　　賛跪叩興承祭官分獻官皆行三跪九叩禮興¶
<pb:KR2l0014_WYG_013-13a>¶
　　　典儀唱奠帛爵行初獻禮司帛爵生各奉篚執¶
　　　爵進賛引官賛就奠獻位引承祭官入殿左門¶
　　　賛詣¶
　　肇聖王位前承祭官就位前立賛跪叩興承祭官¶
　　　行一跪一叩禮興賛奠帛司帛跪進帛承祭官¶
　　　受帛拱舉立獻賛獻爵司爵跪進爵承祭官受¶
　　　爵拱舉立獻奠於正中復一跪一叩興(不/賛)賛引¶
　　　官賛詣¶
<pb:KR2l0014_WYG_013-13b>¶
　　裕聖王位前次詣¶
　　詒聖王位前次詣¶
　　昌聖王位前次詣¶
　　啟聖王位前跪叩奠獻各如前儀畢賛詣讀祝位¶
　　　引承祭官就讀祝位立讀祝官至祝案前一跪¶
　　　三叩捧祝版立於案左賛引官賛跪承祭官讀¶
　　　祝官分獻官俱跪賛引官賛讀祝讀祝官讀畢¶
　　　捧祝版至正位案前跪安帛篚内三叩退賛引¶
<pb:KR2l0014_WYG_013-14a>¶
　　　官賛跪叩興承祭分獻官行三叩禮興賛復位¶
　　　引承祭官退至殿左門北面揖出復位四配兩¶
　　　廡分獻官各詣神位前奠帛獻爵如儀皆復位¶
　　　典儀唱行亞獻禮司爵生各奉爵進賛引官賛¶
　　　就獻爵位引承祭官入殿左門賛詣¶
　　肇聖王位前承祭官至位前立賛跪叩興承祭官¶
　　　行一跪一叩禮興賛獻爵司爵跪進爵承祭官¶
　　　受爵拱舉奠于左復一跪一叩興(不/賛)賛引官賛¶
<pb:KR2l0014_WYG_013-14b>¶
　　　詣¶
　　裕聖王位前次詣¶
　　詒聖王位前次詣¶
　　昌聖王位前次詣¶
　　啟聖王位前跪叩獻爵俱如前儀畢賛復位引承¶
　　　祭官退至殿左門北面揖出復位四配兩廡分¶
　　　獻官各詣神位前跪叩獻爵如儀皆復位典儀¶
　　　唱行終獻禮賛引官引承祭官分獻官升堂就¶
<pb:KR2l0014_WYG_013-15a>¶
　　　位跪叩獻爵如亞獻儀爵奠于右賛復位承祭¶
　　　官分獻官各復位立典儀唱徹饌唱送神賛引¶
　　　官賛跪叩興承祭官分獻官俱行三跪九叩禮¶
　　　畢興典儀唱捧祝帛饌香各供詣燎位捧祝帛¶
　　　者至位前一跪三叩捧饌香者跪不叩俱捧起¶
　　　依次由中門中道送至燎位承祭官退至西旁¶
　　　立俟祝帛饌香過復位典儀唱望燎賛引官賛¶
　　　詣望燎位引承祭官至望燎位祝帛焚半賛引¶
<pb:KR2l0014_WYG_013-15b>¶
　　　官賛禮畢退¶
　　　丁祭土地祠儀注¶
　　　祭日以助教一人行禮就位上香獻爵一跪三¶
　　　叩退¶
　　　釋奠國子監執事官生儀節¶
　　　是日五鼓執事官咸集正殿司香司帛司爵司¶
　　　福司胙各執事在東者由殿左門入立于東酒¶
　　　罇案之北在西者由殿右門入立于西酒罇案¶
<pb:KR2l0014_WYG_013-16a>¶
　　　之北典儀唱執事官各司其事司香官各手奉¶
　　　香盤在東者西面在西者東面俱恭竢典儀唱¶
　　　迎神在東者西行(正位司香在前/次東配次東哲)在西者東行¶
　　　(西配司香在/前次西哲)正位司香官至正中之東駐足轉¶
　　　北面進二步止配哲各司香官俱駐足北面東¶
　　　西配首位司香官各進一步止餘不進恭竢賛¶
　　　就上香位正位司香官北行至香案前左旁北¶
　　　面立東配東哲各司香官均北行至位前之南¶
<pb:KR2l0014_WYG_013-16b>¶
　　　折而東在香案前左旁東面立西配西哲各司¶
　　　香官均北行至位前之南折而西在香案前右¶
　　　旁西面立承祭官入殿左門正位司香官轉西¶
　　　面跪承祭官至案前司香官進香退(立東酒罇/案之北恭)¶
　　　(竢在西者立西/酒罇案之北)配位哲位司香官俱俟承祭官¶
　　　分獻官至案前轉北面跪餘如正位儀承祭官¶
　　　復位行禮畢司帛官各奉篚司爵官各奉爵東¶
　　　西面恭竢如司香儀典儀唱奠帛爵行初獻禮¶
<pb:KR2l0014_WYG_013-17a>¶
　　　司帛官司爵官各東西行正位司帛官至正中¶
　　　之東駐足轉北面進四步止司爵官隨之轉北¶
　　　面進一步止配位哲位司帛爵官俱駐足北面¶
　　　東西配首位司帛官各進三步止司爵官隨之¶
　　　進二歩止東西配次位司帛官及兩哲司帛官¶
　　　各進一步止司爵官隨之不進步恭竢賛就奠¶
　　　獻位正位司帛官北行至案前左旁北面立司¶
　　　爵官行至案後左旁北面立配位哲位司帛爵¶
<pb:KR2l0014_WYG_013-17b>¶
　　　官均北行折而東西司帛官在案前立司爵官¶
　　　在案後立承祭官入殿左門正位司帛官轉西¶
　　　面跪承祭官至案前司帛官進帛退司爵官轉¶
　　　西面跪承祭官至案後司爵官進爵退配位哲¶
　　　位司帛爵官俱如正位儀承祭官復位司爵官¶
　　　各奉爵東西面恭竢如初獻儀典儀唱行亞獻¶
　　　禮司爵官各東西行正位司爵官至正中之東¶
　　　駐足轉北面進二步止配位哲位司爵官俱駐¶
<pb:KR2l0014_WYG_013-18a>¶
　　　足北面東西配首位司爵官各進一步止餘不¶
　　　進恭竢賛就獻爵位正位司爵官北行至案後¶
　　　左旁北面立配哲各司爵官均北行折而東西¶
　　　立于案後承祭官入殿左門正位司爵官轉西¶
　　　面跪承祭官至案後司爵官獻爵退配位哲位¶
　　　司爵官俱如初獻儀承祭官復位司爵官各奉¶
　　　爵東西面恭竢如亞獻儀典儀唱行終獻禮司¶
　　　爵官各東西行正位司爵官至正中之西駐足¶
<pb:KR2l0014_WYG_013-18b>¶
　　　轉北面進二步止配位哲位司爵官如亞獻儀¶
　　　恭竢賛就獻爵位正位司爵官北行至案後右¶
　　　旁北面立配哲各司爵官如亞獻儀承祭官入¶
　　　殿左門正位司爵官轉東面跪承祭官至案後¶
　　　司爵官進爵退配位哲位司爵官俱如亞獻儀¶
　　　承祭官復位典儀唱賜福胙承祭官入殿左門¶
　　　至殿中門内北面立奉福生奉福奉胙生奉胙¶
　　　自西酒罇案之北奉至正位案前拱舉至受福¶
<pb:KR2l0014_WYG_013-19a>¶
　　　胙位右旁跪接福生接胙生自東酒罇案之北¶
　　　至受福胙位左旁跪承祭官受福授接福生接¶
　　　福生退受胙授接胙生接胙生退承祭官復位¶
　　　典儀唱徹饌唱送神承祭官行禮畢典儀唱奉¶
　　　祝帛饌香恭送燎位司祝官司帛官至各位前¶
　　　一跪一叩奉起司爵官詣各饌案司香官詣各¶
　　　香案前俱跪奉起祝在前次帛次饌次香由中¶
　　　門中道出正位在前次東配第一位次西配第¶
<pb:KR2l0014_WYG_013-19b>¶
　　　一位次東配第二位次西配第二位次東哲次¶
　　　西哲(兩廡執事/俱㑹燎所)執事儀畢各退¶
　　　釋奠執事員數¶
　　先師孔子位前司香帛爵官各一員配位四案毎¶
　　　案司香帛爵官各一員十二哲二總案司香帛¶
　　　爵生各三名司罇生四名奉福生一名接福生¶
　　　一名奉胙生一名接胙生一名東廡先賢先儒¶
　　　二總案司香帛爵生各三名西廡先賢先儒二¶
<pb:KR2l0014_WYG_013-20a>¶
　　　總案司香帛爵生各三名司罇生二名¶
　　崇聖祠正位五案司香帛爵生各三名四配位二¶
　　　總案司香帛爵生各三名東廡二案司香帛爵¶
　　　生各三名西廡一案司香帛爵生三名以上並¶
　　　具清册送太常寺¶
　　先師廟分獻官東廡二員西廡二員¶
　　崇聖祠分獻官東配一員西配一員東廡一員西¶
　　　廡一員土地祠正獻官一員¶
<pb:KR2l0014_WYG_013-20b>¶
　　大成殿侍班二員陳設二員東西廡陳設各一員¶
　　　東西角門各一員持敬門二員¶
　　大成門二員致齋所二員¶
　　崇聖祠侍班二員陳設一員東西廡陳設二員大¶
　　　門二員¶
　　崇聖祠司罇生四名土地祠司香爵生二名司壺¶
　　　一名俱係自行揀𣲖無庸咨送太常寺¶
　　　承辦丁祭事宜¶
<pb:KR2l0014_WYG_013-21a>¶
　　　先期准太常寺知照演禮日期執事官生齊赴¶
天壇凝禧殿國子監堂官一人㑹同太常寺堂官監視¶
　　　演習禮節移都察院鴻臚寺各𣲖員于祀前一¶
　　　日監視宰牲祭日都察院𣲖員監禮鴻臚寺𣲖¶
　　　員導引陪祀各官移大興宛平二縣取宰牲屠¶
　　　户移兵部轉行提督衙門𣲖委步軍校率領步¶
　　　兵在集賢門外攔阻車馬驅逐閒人祭畢分胙¶
　欽遣承祭官分獻官及監宰官監禮御史禮部由國¶
<pb:KR2l0014_WYG_013-21b>¶
　　　子監𣲖役分送其餘大小各衙門由典簿&KR0441;印¶
　　　給小票自行𣲖役赴監祗領(以上典簿丞辦/國子監則例)¶
　　釋奠(附/)¶
　　　元¶
　　　大徳十年八月丁巳京師¶
　　文宣王廟成行釋奠禮牲用太牢樂用登歌製法¶
　　　服三襲(元史成/宗紀)¶
　　　至大二年春正月丙午定制¶
<pb:KR2l0014_WYG_013-22a>¶
　　大成至聖文宣王春秋二丁釋奠用太牢(元史武/宗紀)¶
　　　延祐三年秋七月詔春秋釋奠於¶
　　先聖以顔子曾子子思孟子配享(元史祭/祀志)¶
　　(聖謹案自唐以後聖門諸弟子配享/  廟者惟顔子侑食)¶
　　(殿上至宋度宗咸淳三年始升曾子子思孟子並/  配自後江南諸路學廟皆行之是為四配之始)¶
　　　(元循金舊京師與河北諸路府學皆左顔右孟/與)¶
　　(夫子並居南面至是以南北異禮乃依宋制升曾/  子子思為四配並列)¶
　　(夫子之左而虚其右隅以避古者神位之方迨文/  宗至順元年復以)¶
<pb:KR2l0014_WYG_013-22b>¶
　　(先師梁公未加謚號因褒封/父叔)¶
　　(聖父為啟聖王並加稱四子為復聖顔子宗聖曾/  子述聖子思子亞聖孟子之號稱名允協尤足)¶
　　　(見有元一代典章云/)¶
　　　延祐六年二月丁亥朔日有食之改釋奠於中¶
　　　丁(元史仁/宗紀)¶
　　　元釋奠儀¶
　　　前期一日晡時三獻官監祭官各具公服詣省¶
　　　牲所阼階東西向立以北為上少頃引賛者引¶
<pb:KR2l0014_WYG_013-23a>¶
　　　三獻官監祭官廵牲一匝北向立以西為上待¶
　　　禮牲者折身曰充賛者曰告充畢禮牲者又折¶
　　　身曰腯賛者曰告腯畢賛者復引三獻官監祭¶
　　　官詣神厨視滌溉畢還齋所釋服¶
　　　釋奠日丑前五刻初獻官及兩廡分奠官二員¶
　　　各具公服於幕次執事者具儒服先於神門外¶
　　　西序東向立以北為上明賛承傳賛先詣殿庭¶
　　　前再拜畢明賛升露階東南隅西向立承𫝊賛¶
<pb:KR2l0014_WYG_013-23b>¶
　　　立於神門階東南隅西向立掌儀先引諸執事¶
　　　者各司其事引賛者引初獻官兩廡分奠官㸃¶
　　　視陳設引賛者進前曰請㸃視陳設至階曰升¶
　　　階至殿簷下曰詣¶
　　大成至聖文宣王神位前至位曰北向立㸃視畢¶
　　　曰詣兖國公神位前至位曰東向立㸃視畢曰¶
　　　詣鄒國公神位前至位曰西向立㸃視畢曰詣¶
　　　東從祀神位前至位曰東向立㸃視畢曰詣西¶
<pb:KR2l0014_WYG_013-24a>¶
　　　從祀神位前至位曰西向立㸃視畢曰詣酒尊¶
　　　所曰西向立㸃視畢曰詣三獻爵洗位至階曰¶
　　　降階至位曰北向立㸃視畢曰詣三獻官盥洗¶
　　　位至位曰北向立㸃視畢曰請就次方初獻㸃¶
　　　視時引賛二人各引東西廡分奠官曰請詣東¶
　　　西廡神位前(東曰東/西曰西)向立㸃視畢曰詣先儒神¶
　　　位前至位曰南向立㸃視畢曰退詣酒尊所至¶
　　　酒尊所東西向立㸃視畢曰退詣分奠官爵洗¶
<pb:KR2l0014_WYG_013-24b>¶
　　　位至位曰南向立㸃視畢曰請就次兩廡分奠¶
　　　官㸃視畢引賛曰請詣望瘞位至位曰北向立¶
　　　㸃視畢曰請就次初獻官釋公服司鐘者撃鍾¶
　　　初獻以下各服其服齊班於幕次掌儀㸃視班¶
　　　齊詣明賛報知引禮者引監祭官監禮官就位¶
　　　進前曰請就位至位曰就位西向立明賛唱曰¶
　　　典樂官以樂工進就位承傳賛曰典樂官以樂¶
　　　工進就位明賛唱曰諸執事者就位承𫝊賛曰¶
<pb:KR2l0014_WYG_013-25a>¶
　　　諸執事者就位明賛唱曰諸生就位承𫝊賛曰¶
　　　諸生就位引班者引諸生就位明賛唱曰陪位¶
　　　官就位承𫝊賛曰陪位官就位引班者引陪位¶
　　　官就位明賛唱曰獻官就位承傳賛曰獻官就¶
　　　位引賛者進前曰請就位至位曰西向立明賛¶
　　　唱曰闢户俟户闢迎神之曲九奏樂止明賛唱¶
　　　曰初獻官以下皆再拜承傳賛曰鞠躬拜興拜¶
　　　興平身明賛唱曰諸執事者各司其事俟執事¶
<pb:KR2l0014_WYG_013-25b>¶
　　　者立定明賛唱曰初獻官奠幣引賛者進前曰¶
　　　請詣盥洗位盥洗之樂作至位曰北向立搢笏¶
　　　盥手帨手出笏樂止及階曰升階升殿之樂作¶
　　　入門曰詣¶
　　大成至聖文宣王神位前至位曰就位北向立稍¶
　　　前奠幣之樂作搢笏跪三上香奉幣者以幣授¶
　　　初獻初獻受幣奠訖出笏就拜興平身少退再¶
　　　拜鞠躬拜興拜興平身曰詣兖國公神位前至¶
<pb:KR2l0014_WYG_013-26a>¶
　　　位曰就位東向立奠幣如上儀曰詣鄒國公神¶
　　　位前至位曰就位西向立奠幣如上儀樂止曰¶
　　　退復位及階降階之樂作樂止至位曰就位西¶
　　　向立俟立定明賛唱曰禮饌官進俎奉俎之樂¶
　　　作乃進俎樂止進俎畢明賛唱曰初獻官行禮¶
　　　引賛者進前曰請詣盥洗位盥洗之樂作至位¶
　　　曰北向立搢笏盥手帨手出笏請詣爵洗位至¶
　　　位曰北向立搢笏執爵滌爵拭爵以爵授執事¶
<pb:KR2l0014_WYG_013-26b>¶
　　　者如是者三出笏樂止曰請詣酒尊所及階升¶
　　　殿之樂作曰升階樂止至酒尊所曰西向立搢¶
　　　笏執爵舉羃司尊者酌犧尊之泛齊以爵授執¶
　　　事者如是者三出笏曰詣¶
　　大成至聖文宣王神位前至位曰就位北向立酌¶
　　　獻之樂作稍前搢笏跪三上香執爵三祭酒奠¶
　　　爵出笏樂止祝人東向跪讀祝祝在獻官之左¶
　　　讀畢興先詣左配位南向立引賛曰就拜興平¶
<pb:KR2l0014_WYG_013-27a>¶
　　　身少退再拜鞠躬拜興拜興平身曰詣兖國公¶
　　　神位前至位曰就位東向立酌獻之樂作樂止¶
　　　讀祝如上儀曰詣鄒國公神位前至位曰就位¶
　　　西向立酌獻之樂作樂止讀祝如上儀曰退復¶
　　　位至階降殿之樂作樂止至位曰就位西向立¶
　　　俟立定明賛唱曰亞獻官行禮引賛者進前曰¶
　　　請詣盥洗位至位曰北向立搢笏盥手帨手出¶
　　　笏請詣爵洗位至位曰北向立搢笏執爵滌爵¶
<pb:KR2l0014_WYG_013-27b>¶
　　　拭爵以爵授執事者如是者三出笏請詣酒尊¶
　　　所曰西向立搢笏執爵舉羃司尊者酌象尊之¶
　　　醴齊以爵授執事者如是者三出笏曰詣¶
　　大成至聖文宣王神位前至位曰就位北向立酌¶
　　　獻之樂作稍前搢笏跪三上香執爵三祭酒奠¶
　　　爵出笏就拜興平身少退鞠躬拜興拜興平身¶
　　　曰詣兖國公神位前至位曰東向立酌獻如上¶
　　　儀曰詣鄒國公神位前至位曰西向立酌獻如¶
<pb:KR2l0014_WYG_013-28a>¶
　　　上儀樂止曰退復位及階曰降階至位曰就位¶
　　　西向立明賛唱曰終獻官行禮引賛者進前曰¶
　　　終獻官請詣盥洗位至位曰北向立搢笏盥手¶
　　　帨手出笏請詣爵洗位至位曰北向終獻官搢¶
　　　笏執爵滌爵拭爵以爵授執事者如是者三終¶
　　　獻官出笏請詣酒尊所至階曰升階至酒尊所¶
　　　曰西向立終獻官搢笏執爵舉羃司尊者酌象¶
　　　尊之醴齊以爵授執事者如是者三終獻官出¶
<pb:KR2l0014_WYG_013-28b>¶
　　　笏曰詣¶
　　大成至聖文宣王神位前至位曰就位北向立稍¶
　　　前酌獻之樂作搢笏跪三上香執爵三祭酒奠¶
　　　爵出笏就拜興平身少退鞠躬拜興拜興平身¶
　　　曰詣兖國公神位前至位曰東向立酌獻如上¶
　　　儀曰詣鄒國公神位前至位曰西向立酌獻如¶
　　　上儀樂止曰退復位及階曰降階至位曰就位¶
　　　西向立俟終獻將升階明賛唱曰分獻官行禮¶
<pb:KR2l0014_WYG_013-29a>¶
　　　引賛者分引東西從祀分獻官進前曰詣盥洗¶
　　　位至位曰北向立搢笏盥手帨手出笏詣爵洗¶
　　　位至位曰北向立搢笏執爵滌爵拭爵以爵授¶
　　　執事者出笏詣酒尊所至階曰升階至酒尊所¶
　　　曰西向立搢笏執爵舉羃司尊者酌象尊之醴¶
　　　齊以爵授執事者出笏詣東從祀神位前至位¶
　　　曰就位東向立稍前搢笏跪三上香執爵三祭¶
　　　酒奠爵出笏就拜興平身少退鞠躬拜興拜興¶
<pb:KR2l0014_WYG_013-29b>¶
　　　平身退復位至階曰降階至位曰就位西向立¶
　　　引西從祀分獻官同上儀惟至神位前西向立¶
　　　俟十哲分獻官離位明賛唱曰兩廡分奠官行¶
　　　禮引賛者進前曰詣盥洗位至位曰南向立搢¶
　　　笏盥手帨手出笏詣爵洗位至位曰南向立搢¶
　　　笏盥爵滌爵拭爵以爵授執事者出笏曰詣東¶
　　　廡酒尊所及階曰升階至酒尊所曰北向立搢¶
　　　笏執爵舉羃酌象尊之醴齊以爵授執事者出¶
<pb:KR2l0014_WYG_013-30a>¶
　　　笏詣東廡神位前至位曰東向立稍前搢笏跪¶
　　　三上香執爵三祭酒奠爵出笏就拜興平身稍¶
　　　退鞠躬拜興拜興平身退復位至階曰降階至¶
　　　位曰就位西向立引西廡分奠官同上儀惟至¶
　　　神位前西向立俟終獻十哲兩廡分奠官同時¶
　　　復位明賛唱曰禮饌徹籩豆徹饌之樂作禮饌¶
　　　者跪移¶
　　先聖前籩豆畧離席樂止明賛唱曰諸執事者退¶
<pb:KR2l0014_WYG_013-30b>¶
　　　復位俟諸執事至版位立定送神之樂作明賛¶
　　　唱曰初獻官以下皆再拜承傳賛曰鞠躬拜興¶
　　　拜興平身樂止明賛唱曰祝人取祝幣人取幣¶
　　　詣瘞坎俟徹祝幣者出殿門北向立望瘞之樂¶
　　　作明賛唱曰三獻官詣望瘞位引賛者進前曰¶
　　　請詣望瘞位至位曰就位北向立曰可瘞埋畢¶
　　　曰退復位至殿庭前候樂止明賛唱曰典樂官¶
　　　以樂工出就位明賛唱曰闔户又唱曰初獻官¶
<pb:KR2l0014_WYG_013-31a>¶
　　　以下退詣圓揖位引賛者引獻官退詣圓揖位¶
　　　至位初獻在西亞終獻及分獻以下在東陪位¶
　　　官東班在東西班在西俟立定明賛唱曰圓揖¶
　　　禮畢退復位引賛者各引獻官詣幕次更衣其¶
　　　飲福受胙除國學外諸處仍依常制(元史祭/祀志)¶
　　　(謹案元釋奠儀亦因唐宋之舊而加詳其奠幣/酌獻各先行三上香則所新增者奠幣後加進)¶
　　　(俎而後酌獻此則参用唐禮而與宋異唐無分/獻宋則亞獻將升引分奠官行禮兹則俟終獻)¶
　　　(將升始引分獻行禮又其稍異唐初獻行禮畢/即飲福受胙亞終獻行禮畢各飲福而不受胙)¶
<pb:KR2l0014_WYG_013-31b>¶
　　　(宋則三獻行禮畢初獻復升飲福受胙亞終獻/無之兹獨未詳飲福受胙之儀其亦仍宋之舊)¶
　　　(與至於省牲之告充腯各官之㸃視陳設等禮/數則同而文有繁簡焉耳)¶
　　　明¶
　　　永樂元年八月遣官釋奠仍改稱國子監¶
　　孔子廟(春明夢/餘録)¶
　　(孔謹案明初釋奠在應天者言也至是始以北平/  子於國學皆以)¶
　　　(府學為國子監所云遣官釋奠者即北京國子/監也)¶
　　　成化十三年閏二月丁丑釋奠初用八佾籩豆¶
<pb:KR2l0014_WYG_013-32a>¶
　　　各十二(同/上)¶
　　(孔謹案時祭酒周洪□奏請加章十籩十豆各增/  子封號服冕十二旒衣十二)¶
　　　(為十二六佾之舞增為八佾之舞命禮官議尚/書鄒幹言洪武中新建南京太學止用神主不)¶
　　　(設塑像今北監所有塑像皆因元舊而籩豆佾/舞之數則祖宗斟酌已有定式俱當仍舊九月)¶
　　　(洪謨又言從之/)¶
　　　嘉靖九年從大學士張璁言釐正祀典更定¶
　　先師廟籩豆樂舞之數(明會/典)¶
　　　嘉靖十年國子監建¶
<pb:KR2l0014_WYG_013-32b>¶
　　啟聖公祠成從尚書李時言春秋祭祀與¶
　　文廟同日籩豆牲帛視四配東西配位視十哲從¶
　　　祀先儒視兩廡輔臣代祭¶
　　文廟則祭酒祭¶
　　啟聖祠(明史/禮志)¶
　　　嘉靖十五年八月丁祭祭¶
　　啟聖公以學士張壁行禮(學/典)¶
　　　(謹案時祭酒吕柟司業童承叙皆期服故也/)¶
<pb:KR2l0014_WYG_013-33a>¶
　　　嘉靖二十二年定¶
　　孔廟陪祭之制(同/上)¶
　　　(謹案時禮部祠祭司言舊規毎嵗丁祭除文官/五品以上陪祀外六品以下官原無陪祀之例)¶
　　(先但崇報不能自已毎先一日俱具錦繡服至廟/  師之誠)¶
　　　(謁拜畢各回此例相承既乆至嘉靖九年二月/户部主事梁喬升奏准六品以下序拜於陪祀)¶
　　　(官之後已經遵行一次但六品以下官員數多/一時俱赴)¶
　　(先師廟行禮混列於陪祀官後紛擾喧雜不無䙝/  慢况各官員無祭牌祭服尤非事體之宜應仍)¶
　　　(舊規令丁祭六品以下官先期一日陸續赴廟/瞻拜以伸尊)¶
<pb:KR2l0014_WYG_013-33b>¶
　　(師之義拜畢即回其文官五品以上六科都給事/  照例具服陪祀著為定例從之自是六品以下)¶
　　　(官皆先日謁廟免陪祀/)¶
　　　萬厯元年二月遣大學士吕調陽祭¶
　　先師孔子上服皮弁服升皇極殿奉香授三獻官¶
　　　捧由中陛降中道出至午門置龍亭内儀佐鼓¶
　　　吹導引至廟學行禮(同/上)¶
　　　萬厯二十三年定毎嵗仲春秋上丁日御殿傳¶
　　　制遣大臣祭¶
<pb:KR2l0014_WYG_013-34a>¶
　　先師及配位其十哲以翰林院官兩廡以國子監¶
　　　官各二員分獻(明史/禮志)¶
　　崇禎十四年八月行親詣釋奠禮(學/典)¶
　　　(謹案是時莊烈帝命行釋奠禮涓吉得八月十/四日適為丁巳為仲秋丁祭之期帝命丁祭仍)¶
　　　(遣官行禮改親詣釋奠日於辛酉/)¶
　　　明嘉靖釋奠儀¶
　　　前期三日不飲酒不茹葷不弔喪不問病不聼¶
　　　音樂不理刑名散齋二日沐浴更衣宿於别室¶
<pb:KR2l0014_WYG_013-34b>¶
　　　致齋一日宿於祭所正獻官分獻官舊皆宿於¶
　　　持敬門内致齋所監禮等官宿於退省號及是¶
　　　正獻宿於東廂之後&KR0441;分獻宿於廂後之東西¶
　　　房監禮御史宿於典籍㕔陪祀各衙門堂官宿¶
　　　於明道堂先祭日五鼓正獻官承制陛辭輔臣¶
　　　則司業候迎吏禮部尚書則監丞候迎俱於左¶
　　　順門及至監祭酒率屬官候迎於持敬門外禮¶
　　　生導引至致齋所候簽祝版省牲畢詣彛倫堂¶
<pb:KR2l0014_WYG_013-35a>¶
　　　演禮退食於後堂畢乃各詣齋宿所𫝊制前一¶
　　　日陳設如常儀次日各官具朝服於丹墀北向¶
　　　立皇帝御華葢殿具皮弁服鐘聲止執事官行¶
　　　一拜叩頭禮訖儀制司跪奉請陞殿樂作陞殿¶
　　　樂止捲簾鳴鞭訖唱排班班齊百官一拜叩頭¶
　　　畢分東西立引禮引獻官詣拜位賛四拜平身¶
　　　𫝊制官詣御前跪奏𫝊制俯伏興由東門靠東¶
　　　出至丹階東西向立稱有制唱跪宣制曰某年¶
<pb:KR2l0014_WYG_013-35b>¶
　　　月日祭¶
　　至聖先師孔子命卿行禮賛俯伏興樂作四拜樂¶
　　　止禮畢遣官前一日沐浴更衣處於齋宫次日¶
　　　還宫永樂以前遣國子監祭酒宣徳正統時間¶
　　　遣翰林院官及是遣輔臣及吏禮尚書十哲分¶
　　　獻翰林院官二員兩廡分獻國子監官二員提¶
　　　調太常寺堂官一員禮部祠祭司官一員監禮¶
　　　監察御史二員引班鴻臚寺官二員賛禮并樂¶
<pb:KR2l0014_WYG_013-36a>¶
　　　舞執事太常寺官生一百二十員名前期一日¶
　　　太常寺官設香案一燭二於宰牲所分獻官監¶
　　　禮官同詣牲所賛唱省牲畢庖人宰牲正日三¶
　　　更導引官引獻官并兩哲廡分獻官由廟左門¶
　　　入典儀唱樂舞生就位執事者各司其事次唱¶
　　　陪祭官各就位次唱分獻官各就位次唱獻官¶
　　　就位賛引引獻官至拜位典儀唱瘞毛血執事¶
　　　者以毛血瘞於坎遂啟牲匣葢典儀唱迎神奏¶
<pb:KR2l0014_WYG_013-36b>¶
　　　樂典儀唱鞠躬拜興拜興拜興拜興平身獻官¶
　　　陪祭官各四拜訖樂止典儀唱奠帛行初獻禮¶
　　　執事者各捧帛執爵詣各神位前賛引引獻官¶
　　　唱升壇由露臺東級上至廟左門入奏樂引賛¶
　　　唱詣¶
　　至聖先師孔子神位前奏樂引導獻官至神位前¶
　　　賛引唱跪搢笏捧帛者轉身西向跪進帛於獻¶
　　　官右獻官接帛賛唱奠帛獻官進奠帛於神位¶
<pb:KR2l0014_WYG_013-37a>¶
　　　前案上執爵者轉身西向跪進爵於獻官右獻¶
　　　官接爵賛唱獻爵獻官獻爵於神位前案上退¶
　　　獻官至讀祝位讀祝官跪取祝文退立於獻官¶
　　　之左賛唱跪獻官讀祝官皆跪典儀唱衆官皆¶
　　　跪樂止賛引唱讀祝讀祝官讀訖仍將祝文跪¶
　　　置於香案上退西朝上立奏樂賛引與典儀同¶
　　　唱俯伏興平身賛引唱詣復聖顔子神位前導¶
　　　獻官至神位前賛唱跪搢笏捧帛者跪進帛於¶
<pb:KR2l0014_WYG_013-37b>¶
　　　獻官右獻官接訖賛唱奠帛獻官奠帛於神位¶
　　　前案上執爵者跪進爵於獻官右獻官接訖賛¶
　　　唱獻爵獻官獻爵於神位前賛唱出笏獻官跪¶
　　　出笏次詣宗聖曽子神位前次詣述聖子思子¶
　　　神位前次詣亞聖孟子神位前儀均同前此時¶
　　　分獻官於十哲兩廡一同行禮訖賛引唱復位¶
　　　導獻官至原拜位立樂止典儀唱行亞獻禮奏¶
　　　樂儀同初獻樂止典儀唱行終獻禮奏唱儀同¶
<pb:KR2l0014_WYG_013-38a>¶
　　　亞獻樂止捧福酒者捧酒捧福胙者捧胙各立¶
　　　於神位前案之東典儀唱飲福受胙賛引唱詣¶
　　　飲福位導獻官至飲福位唱跪搢笏捧福酒者¶
　　　跪進於獻官右賛唱飲福酒獻官接酒飲訖捧¶
　　　福酒者接爵捧福胙者跪進於獻官右賛唱受¶
　　　胙獻官受胙訖捧福胙者接胙由中道捧出賛¶
　　　唱出笏俯伏興平身復位賛引導獻官仍至原¶
　　　拜位典儀唱鞠躬拜興拜興平身獻官陪祭官¶
<pb:KR2l0014_WYG_013-38b>¶
　　　同二拜訖典儀唱徹饌奏樂執爵者各於神位¶
　　　案上將籩豆一揲跪舉一舉訖待執事者回於¶
　　　原位樂止典儀唱送神奏樂鞠躬拜興拜興拜¶
　　　興拜興平身獻官陪祭官同四拜訖樂止典儀¶
　　　唱讀祝官捧祝掌祭官捧帛饌各詣瘞位執事¶
　　　者各詣神位前讀祝者先跪取祝文餘各跪取¶
　　　帛饌以次由中門出典儀唱望瘞奏樂執事者¶
　　　各捧祝文帛饌往瘞所賛引唱詣望瘞位導獻¶
<pb:KR2l0014_WYG_013-39a>¶
　　　官至瘞所待焚帛訖賛引典儀同唱禮畢(明太/學志)¶
　　　分獻儀¶
　　　十哲兩廡四處毎處分獻官一員捧帛執事者¶
　　　各先詣神位前候殿上引賛唱詣述聖子思子¶
　　　神位前典儀隨唱行分獻禮諸賛引各詣分獻¶
　　　官前引導行禮分獻東西哲由露臺東級上各¶
　　　分東西廟門入分獻東西廡各從東西墀堦級¶
　　　上及門分獻官各立定候殿上賛唱詣亞聖孟¶
<pb:KR2l0014_WYG_013-39b>¶
　　　子神位前畢各賛引唱詣東哲先賢神位前詣¶
　　　西哲先賢神位前詣東廡先賢神位前詣西廡¶
　　　先賢神位前分獻官各至神位前賛唱跪搢笏¶
　　　捧帛者跪進帛於分獻官右分獻官接帛賛唱¶
　　　奠帛分獻官奠帛於神位前案上執爵者跪進¶
　　　爵於分獻官右分獻官接爵賛唱獻爵分獻官¶
　　　獻爵於神位前賛唱出笏分獻官跪出笏賛唱¶
　　　復位引分獻官隨獻官以次復於原拜位亞獻¶
<pb:KR2l0014_WYG_013-40a>¶
　　　賛唱各同分獻官隨獻官同至神位前儀同初¶
　　　獻終獻儀同亞獻(明太/學志)¶
　　啟聖祠儀¶
　　　正祭日三更典儀唱執事官各司其事分獻官¶
　　　各就位導引引獻官至盥洗所賛詣盥洗所賛¶
　　　搢笏盥手訖賛出笏引至拜位賛就位典儀唱¶
　　　迎神賛四拜分獻官同四拜典儀唱奠帛行初¶
　　　獻禮執事官各捧帛爵進立於神位前賛陞壇¶
<pb:KR2l0014_WYG_013-40b>¶
　　　賛詣¶
　　啟聖公孔氏之位前賛引賛搢笏執事官以帛跪¶
　　　進於獻官賛奠帛執事官以爵跪進於獻官賛¶
　　　獻爵賛出笏賛詣讀祝位讀祝官取祝跪於獻¶
　　　官左賛跪賛讀祝讀祝訖賛俯伏興平身讀祝¶
　　　官捧祝進於神位前賛詣先賢顔氏之位前賛搢¶
　　　笏執事官以帛跪進於獻官賛奠帛執事官以¶
　　　爵跪進於獻官賛獻爵賛出笏賛詣先賢曾氏¶
<pb:KR2l0014_WYG_013-41a>¶
　　　之位前賛詣先賢孔氏之位前賛詣先賢孟孫¶
　　　氏之位前俱同前禮賛復位典儀唱行亞獻禮¶
　　　執事官各捧爵自獻於神位前訖典儀唱行終¶
　　　獻禮儀同亞獻典儀唱徹饌執事官詣神位前¶
　　　徹饌訖典儀唱送神賛引賛四拜分獻官同四¶
　　　拜典儀唱讀祝官捧祝掌祭官捧帛饌各詣瘞¶
　　　位典儀唱望瘞執事各捧祝帛饌由中門出至¶
　　　望瘞所賛引賛詣望瘞位禮畢(明太/學志)¶
<pb:KR2l0014_WYG_013-41b>¶
　　　頒胙¶
　　　前期五日繩愆㕔𣲖委監生二百餘名分訪六¶
　　　部九卿大小衙門官員所寓次日送㕔登録祭¶
　　　畢陳設禮生將各殿廡犧牲祭品查驗呈㕔本¶
　　　監仍委官四員兼理即令原訪監生分送取其¶
　　　速也(同/上)¶
　¶
欽定國子監志卷十三¶
