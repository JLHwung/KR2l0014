# -*- mode: mandoku-view; -*-
#+TITLE: 欽定國子監志
#+DATE: 2015-08-24 22:48:24.873748
#+PROPERTY: ID KR2l0014
#+PROPERTY: BASEEDITION WYG    
#+PROPERTY: JUAN 卷十五
<pb:KR2l0014_WYG_015-1a>¶
欽定四庫全書¶
欽定國子監志卷十五¶
　禮三¶
　釋褐¶
　　　順治二年定毎科新進士臚唱後擇吉日狀元¶
　　　率諸進士詣廟釋褐先行釋菜禮¶
　　先師孔子及四配以一甲第一名主獻東西哲位¶
　　　以一甲第二名第三名分獻東西廡以二甲第¶
<pb:KR2l0014_WYG_015-1b>¶
　　　一名三甲第一名各分獻諸進士俱隨班行禮¶
　　　禮畢釋褐更補服詣¶
　　彛倫堂簪花飲酒如儀¶
　　　　(謹案諸進士俱帶鍍金三枝九葉頂冠不穿/補服謁)¶
　　(廟後更補服頂帶其一甲三名已經授職各服頂/    帶掛朝珠)¶
　　　釋褐儀注¶
　　　是日清晨状元率諸進士至集賢門外下馬入¶
　　　持敬門詣致齋所贊引導由東角門入詣殿階¶
<pb:KR2l0014_WYG_015-2a>¶
　　　下通贊贊排班班齊贊就位行謁見贊跪叩興¶
　　　三跪九叩畢通贊贊行釋菜禮禮畢由西角門¶
　　　出詣致齋所¶
　　神庫前釋褐候祭酒司業朝服升堂諸進士由太¶
　　　學左門入至階下序立曾入監者升露臺四拜¶
　　　起立臺西未入監者露臺下兩拜祭酒司業俱¶
　　　坐受禮畢一甲三名由堂東門入執事者設食¶
　　　案于座前祭酒司業下座面南立一甲三名面¶
<pb:KR2l0014_WYG_015-2b>¶
　　　北立執事者簪花斟酒一甲三名向上揖飲酒¶
　　　三爵出祭酒司業送至堂門内諸進士由堂西¶
　　　門入本監屬官接待簪花飲酒如前儀畢送出¶
　　　堂簷下¶
　　　釋褐事宜¶
　　　新進士釋褐先准禮部知㑹日期到監本監典¶
　　　簿具稿行文户部移取花紅香蠟酒果銀十五¶
　　　兩照例備辦屆期陳設與朔日同(國子監/則例)¶
<pb:KR2l0014_WYG_015-3a>¶
　　釋褐(附/)¶
　　　元¶
　　　中選進士賜恩榮宴於翰林國史院擇日詣¶
　　先聖廟行舍菜禮第一人具祝文行事(元史選/舉志)¶
　　　明¶
　　　萬厯二十三年定每科進士行釋菜禮先日太¶
　　　常寺備祭品兔醢棗栗蔬酒香燭于殿廡¶
　　神位前是日清晨狀元率諸進士行四拜禮其巾¶
<pb:KR2l0014_WYG_015-3b>¶
　　　服每襲巾一如唐制袍一用玉色羅為之木笏¶
　　　一靴一布襪一俱貯藏用所放榜前三日各赴¶
　　　監闗領釋菜畢乃解巾袍服官服謂之釋褐巾¶
　　　袍等送監騐収(明史/禮志)¶
　　　崇禎十三年命將下第舉人與廷試貢士史惇¶
　　　等一百六十三人盡留特用於是惇等上疏請¶
　　　援進士例謁¶
　　文廟行釋菜禮閣臣張四知以為不可上命如所¶
<pb:KR2l0014_WYG_015-4a>¶
　　　請(日下/舊聞)¶
　¶
　¶
　¶
　¶
　¶
　¶
　¶
<pb:KR2l0014_WYG_015-4b>¶
　¶
　¶
　¶
　¶
　¶
　¶
　¶
欽定國子監志卷十五¶
